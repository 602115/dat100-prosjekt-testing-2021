## Oppgave 1: Ferdiggjøre implementasjon av KortSamling, Hand og Bunke

Den første oppgaven er å implementere metodene klassene KortSamling, Hand og Bunke i modell-pakken (no.hib.dat100.prosjekt.modell).

Start med metodene i klassen KortSamling som skal gjøre det mulig å lagre en samling av kort i en tabell etter samme prinsipp som brukt i oppgave 2 på øving 5. En video med løsningsforslag til denne oppgaven finnes via: https://www.youtube.com/watch?v=xiPUQHxR9JY  

I modell-pakken finnes allerede implementasjon av klasser for Kort og Kortfarge som skal danne grunnlag for implementasjon av KortSamling. Test metodene som implementeres i KortSamling klassen ved å bruke enhetstestene for klassen som finnes i pakken no.hib.dat100.prosjekt.modell.tester.

Implementer deretter klassene Bunke og Hand (som utvider klassen KortSamling) og test metodene som implementeres ved bruk av enhetstestene for modellen.
